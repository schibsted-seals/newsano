<title>
    Nidaros
  </title>
  <content>
    Trondheim (dawniej Nidaros oraz Trondhjem) – miasto w Norwegii, nad Trondheimsfjorden u ujścia rzeki Nidelvy. Ośrodek administracyjny, dobrze rozwinięty przemysł stoczniowy, maszynowy, metalowy, rybny, ważny port handlowy i rybacki. Ważny ośrodek sportów zimowych (trasy biegowe, skocznie narciarskie). Populacja 176 348 osób[1] (1 stycznia 2012).
    Miasto zostało założone w 996[2] roku przez Olafa Tryggvasona i do 1217 roku pełniło rolę stolicy wikińskiej Norwegii. W latach 1152 – 1537 siedziba katolickiej Archidiecezji Nidaros (obecnie funkcjonuje luterańska Diecezja Nidaros oraz Nidarosdomen – katedra Nidaros). Gmina w obecnym kształcie istnieje od 1964 roku, kiedy Trondheim zostało połączone z Byneset, Leinstrand, Strinda i Tiller.
  </content>
  <content-source>
    Wikipedia
  </content-source>
  <main-image>
nidaros.jpg
  </main-image>
  <main-image-source>
    obrazy google
  </main-image-source>